---
title: Chi sono
description: Ti spiego di cosa sono fatto.
date: 2024-01-27
category: about
---

Sono Domenico Toscano e sono qui per creare questo grandissimo progetto proiettato nel futuro. Ho delle idee in testa che scoprirai in questo mio viaggio verso il futuro. Quando sono approdato su internet per la prima volta l'unico social era mIRC e, quanto si stava bene! Adesso è cambiato praticamente tutto, in parte sta andando bene, soprattutto se pensiamo all'utilizzo costruttivo del web ma su altri aspetti no e ve lo spiegherò man mano, o almeno, vi spiegherò il mio punto di vista.

### Basta pipponi e parliamo un po' di me, ma veramente poco.
Sono un cittadino del sud Italia che, come un po' la maggior parte dei ragazzi del meridione, ha avuto la necessità di spostarsi a nord per avere una vita migliore (su quasi tutti i punti di vista). Mi manca il mare? sì, ma ancor di più le montagne. Le mie amate montagne in cui facevo delle passeggiate e andavo alla ricerca di funghi. Non ci vado da anni, penso che farlo adesso mi ricaricherebbe tutte le energie, ma vabbè chi lo sa. Durante la mia vita al sud, sempre per necessità, ho dovuto/voluto imparare a smanettare con i pc e mi si è aperto un mondo. Grazie al fatto di essere un disadattato (in senso buono, e forse anche no) ho cominciato a formattare ed assemblare i computer, a creare siti web, ad inoltrarmi in progetti del tipo: creo un videogame (non ci sono mai riuscito). Ho cominciato a creare recensioni e guide, ad usare YouTube come un vero youtuber ma con scarsi risultati, eccetto qualcuno. Ho stretto collaborazioni con grandi aziende ma, ahimè, poco durature. Ho messo le mani su Linux e l'ho esplorato, praticamente cambiavo distribuzione ogni mese circa, ma d'altronde, chi non lo ha fatto.

### La mia vita a Roma.
Ho vissuto per un po' a Roma dove ho convissuto con la mia compagna e ho fatto un lavoro (che forse un giorno vi dirò) che mi ha fatto maturare ma che mi ha distrutto psicologicamente e fisicamente. Ho conosciuto un sacco di bella gente. Tutto questo è durato circa 3 anni, poi ci siamo spostati.

### Giorno 1 di una nuova vita.
Adesso vi scrivo e sto meglio, psicologicamente e fisicamente, per fortuna. Da qui si parte per scoprire ancora di più sul mio conto e del perché sono qui. Ma una cosa voglio dirla: questo non è un blog, non è un social. Penso sia il mio spazio nel web, uno spazio che nessuno può togliermi. Vedrete cambiare molto spesso lo stile, il tema. Vedrete nuovi contenuti e nuove sezioni, ma anche nuove funzionalità. Penso che un giorno non molto lontano ogni essere umano che vuole condividere qualcosa, dovrà avere uno spazio come questo. I social, per come la vedo io, esploderanno. Oppure forse saranno dei semplici raccoglitori, una pentola in cui ogni tanto buttarci dentro qualcosa.
