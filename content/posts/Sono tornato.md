---
title: "Sono tornato"
description: "Primo spiegone sul perché sono qui e che intenzioni ho."
author: "Domenico Toscano"
date: 2024-01-20T14:10:34+01:00
tags: hugo, socials
category: estremamente-ordinario
image: "../images/sonotornato.jpg"
---

Buonasera a voi. Sono le ore 23.31 del 20 Gennaio 2024. Questo è il mio primo articolo sul blog e non so quando verrà pubblicato. Ciò nonostante non mi importa nulla. Non ho più intenzione di star dietro a scadenze o alle solite regole che un blogger o creator dicono che debba avere, insomma, niente costanza, niente quantità e qualità. Ci metterò tutto me stesso per poter rendere fruibili i miei contenuti. L'idea che ho in testa in realtà mi gironzola da almeno un paio di anni, ed è la seguente: avete presente i social? Ecco, forse sono troppo vecchio, forse troppo giovane ma penso che stiano modificando in peggio quello che era internet. Hanno preso l'essenza di internet, del web, e l'hanno svuotata. Vogliono rendere quanto più reale un posto che non lo sarà mai. Questo è il posto dei nickname, dei forum, il luogo in cui ti rifugi quando cerchi di abbandonare la realtà. Certo, internet non è solo questo. E' anche quel posto in cui puoi studiare, lavorare, imparare, conoscere e tanto altro. Ma il punto è che c'è solo un modo per assicurarsi una presenza attiva in questo luogo bellissimo e misterioso e quel modo non è utilizzare i social. Non sono contrario, per carità. Tuttavia penso che ognuno di noi debba poter avere un spazio in cui poter postare pensieri, foto video ecc senza che nessuno abbia la possibilità di cancellarti per sempre.
Ho creato questo blog perchè ho intenzione di metterci dentro tutto quello che avrei messo nei vari social, per lo più facebook e instagram. Questo, essenzialmente per due motivi:

1. Perchè sarò solo io colui che potrà eliminare o aggiornare i contenuti
2. Perchè voglio dei ricordi, voglio potermi esprimere seguendo le sole regole di buona educazione e non linee guida scritte da un bot qualsiasi.

# Di nuovo con Hugo?
In ogni caso avevo già creato un sito con Hugo tantissimo tempo fa (penso che parliamo di circa 3 anni fa) e devo dire che mi sono dimenticato quasi tutto. Anche le azioni più semplici hanno bisogno di un'occhiata alla wiki ma tutto si impara nuovamente quindi non credo che questo sia un problema. Il fatto di poter avere un blog leggero, veloce e personalizzabile al massimo è una figata. Senza parlare che tutto si collega perfettamente al discorso che ho fatto prima. Sì, è vero, sono appoggiato a GitHub e Netlify per l'hosting di questo blog. Però a differenza dei social si parla di piattaforme che non hanno interesse ad eliminare i tuoi contenuti alla cazzo, così, tanto per... E comunque nella remota ipotesi che questo accadesse, ho sempre il mio backup sul pc e potrei caricarlo in qualsiasi momento anche su un server personale, e cosa più importante: non perderei i dati. Il discorso social non è finito qui, vorrei affrontare altre discussioni su come possono essere strumenti utili ma soprattutto inutili. Alla prossima!
