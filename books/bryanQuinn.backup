---
menus: main
title: Bryan Quinn - Missione salvataggio
date: 2024-01-26
description: Il mio primo romanzo di fantascienza
category: books
tags: libri, romanzi, scrittura, fantascienza
---

![Minion](https://m.media-amazon.com/images/I/81yguZBFulL._SL1500_.jpg)
Quando ho scritto questo romanzo ero sicuramente più giovane e inesperto. Tuttavia mi ha aiutato ad affrontare un periodo particolarmente difficile della mia vita. Scriverlo è stato complicato, non avevo mai scritto un romanzo e non sapevo da dove iniziare e allora ho deciso, con spontaneità, di scrivere e basta. Ci ho messo relativamente poco a scriverlo perché per circa sei mesi sono stato notte e giorno (molto di più la notte) con la testa e le mani sul pc. Non vi parlerò della storia e non vi dirò che è bellissima perché non sarei credibile visto che sono di parte. Quello che voglio fare, è parlarvi di come ho voluto che fosse quella che potremmo chiamare fruibilità. Ho voluto strutturare il romanzo in scene, voi troverete tre grandi parti ma, in realtà, sono circa 22 capitoli. Ogni capitolo parla di una scena diversa. Questo rende il romanzo molto dinamico e non ci saranno parti in cui penserai: troppo lungo questo brodo!
Ho voluto dare la sensazione al lettore di star guardando un film, di stare giocando ad un videogioco o, addirittura, di vivere la storia a fianco di Bryan Quinn, il giovane protagonista.

#### Piccolo disclaimer
Ho linkato l'immagine ad Amazon per poter dare un'occhiata alla vetrina e, se volete, potrete supportarmi con l'acquisto. Inoltre se avete Kindle Unlimited potrete leggerlo gratuitamente. Grazie a voi.
